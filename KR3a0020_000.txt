# -*- mode: mandoku-view; -*-
#+TITLE: 家範
#+DATE: 2015-08-24 22:57:33.282044
#+PROPERTY: ID KR3a0020
#+PROPERTY: BASEEDITION WYG    
#+PROPERTY: JUAN 提要
<pb:KR3a0020_WYG_000-1a>¶
欽定四庫全書　　　　　子部一¶
　家範　　　　　　　　　儒家類¶
　　提要¶
　　　　(臣/)等謹按家範十卷宋司馬光撰光所著温¶
　　　　公易説諸書已别著録是書見於宋史藝文¶
　　　　志文獻通考者卷目俱與此相合葢猶當時¶
　　　　原本自顔之推作家訓以教子弟其議論甚¶
　　　　正而詞㫖氾濫不能盡本諸經訓至狄仁傑¶
<pb:KR3a0020_WYG_000-1b>¶
　　　　著有家範一卷史志雖載其目而書已不傳¶
　　　　光因取仁傑舊名别加甄輯以示後學準繩¶
　　　　首載周易家人卦辭大學孝經堯典詩思齊¶
　　　　篇語則即其全書之序也其後自治家至乳¶
　　　　母凡十九篇皆襍採史傳事可為法則者亦¶
　　　　間有光所論説與朱子小學義例差異而用¶
　　　　意畧同其節目備具切於日用簡而不煩實¶
　　　　足為儒者治行之要朱子嘗論周禮師氏云¶
<pb:KR3a0020_WYG_000-2a>¶
　　　　至徳以為道本明道先生以之敏徳以為行¶
　　　　本司馬温公以之觀於是編其型方訓俗之¶
　　　　規尤可以槩見矣乾隆四十二年五月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
